# S03L04 — Realizowanie złożonych zadań

Gdy widzisz interakcję z AI, składającą się z prostej wymiany: **polecenie — odpowiedź**, nasuwa się pytanie: **"Dlaczego to robić, skoro samodzielnie można to zrobić szybciej?"** Wkrótce odpowiemy na to pytanie, uwzględniając również zaawansowane techniki projektowania systemu zdolnego do realizacji skomplikowanych zadań.

## Strategie organizacji i przechowywania danych dla LLM

Zapoznaliśmy się już z różnymi zagadnieniami związanymi z pracą z danymi dla potrzeb LLM. Jednak po zakończeniu AI_Devs możemy napotkać scenariusze, które są trudne do wymienienia ze względu na ich ogromną ilość. Co więcej, często są to **nowe problemy, na które nie zawsze istnieją jeszcze jednoznaczne odpowiedzi**. Na szczęście, do ich rozwiązania możemy wykorzystać zarówno to, co już znamy z programowania, jak i nowe narzędzia i techniki dostępne nam dzięki LLM. Ważne jest więc, aby **przekraczać granice naszej dotychczasowej wiedzy**.

OpenAI [na stronie z przykładami](https://platform.openai.com/examples) podaje kilkanaście różnych zastosowań. Prompty do korekty tekstu, klasyfikacji, wyjaśnienia czy podsumowania wydają się być mało użyteczne. Szczególnie, gdy porównamy je z zaawansowanymi technikami, takimi jak już omawiane Tree of Thoughts.